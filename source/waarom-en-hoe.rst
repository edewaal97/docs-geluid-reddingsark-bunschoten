Waarom en hoe?
=================
Bij het geluid zijn we een ondersteuning van de mensen die op het podium staan. Ons belangrijkste doel is om te helpen datgene wat op het podium gebeurd, over te brengen aan iedereen die aanwezig is. Dit doen we door een spreker te versterken zodat iedereen hem kan horen en verstaan. Bij een band is het doel ook om iedereen die speelt dusdanig te versterken dat iedereen hoorbaar is en een toevoeging heeft aan datgene wat gezongen wordt.

Kom op tijd
----------------------
Zorg er voor dat het voor iedereen leuk blijft om dit te doen. Eén van de grootste irritaties onderling ontstaan als mensen niet op tijd komen. Bij het opbouwen is het belangrijk dat mensen die afhankelijk zijn van het geluid niet op ons hoeven wachten. Zorg dat je zelf op tijd bent en spreek anderen er op aan als ze niet op tijd zijn. Wanneer ben je op tijd? Het zangteam zal meestal tussen 9.00 uur en 9.15 uur willen beginnen met oefenen. Zorg dat (indien nodig) de piano dan klaar staat. Zorg verder dat je genoeg tijd hebt om alles aangesloten te hebben om 9.30u en streef er naar om rond die tijd de soundcheck ook afgerond te hebben. Mochten er nog problemen voordoen, is er nog ruim genoeg tijd om het op te lossen.

Voorbereiding
----------------------
Als bekend wordt dat er meer instrumenten dan gebruikelijk zijn is het van belang om vooraf een planning te maken. Hierbij kan het helpen om een lijstje te maken van de te verwachten inputs en outputs (:download:`download <downloads/inputs-outputs-ontwerp.xltx>`). In sommige gevallen is het raadzaam om de dag van tevoren al (een deel) klaar te zetten. Doe dit altijd in goed overleg met de band, sleutelbeheerder en de anderen op het rooster.

Klaarzetten en gebruik
-----------------------
Het klaarzetten en het gebruik van de spullen is in de rest van de handleiding in detail omschreven. In het kort de belangrijkste punten:

- Kom op tijd!
- Voorkom dat mensen moeten wachten, sluit bijv. eerst de piano aan, daarna de rest.
- Bij inschakelen, eerst de mengtafel en stagebox, stagebox lampje ready? dan pas speakers aanzetten.
- Voor gebruik, herstel de standaardscène op de mengtafel.
- Doe een soundcheck, controleer of alles werkt.
- Wees gefocust op wat er op het podium gebeurd, zet microfoons op tijd aan.
- Zorg voor een mix waarbij iedereen op het podium hoorbaar is en niemand een ander overstemt.
- Houdt het volume aangenaam: voor de dienst op een niveau waarop normaal gepraat kan worden en tijdens de dienst zodat de zaal hoorbaar kan meezingen.

Opruimen
----------------------
Draai eventueel nog wat rustige achtergrondmuziek en drink op je gemak een bakje koffie/thee voordat je begint met opruimen.
Als je start met opruimen, doe dan eerst de dingen die niet meer gebruikt worden:

- Microfoons en bijbehorende kabels en statieven
- Instrumenten en bijbehorende kabels en statieven
- Monitorboxen en bijbehorende kabels
- Audiokabels van de beamerlaptop

Als het wat rustiger wordt kan de achtergrondmuziek uitgezet worden waarna de speakers uitgezet en opgeruimd kunnen worden. Schakel vervolgens de mengtafel uit en ruim de overige spullen op.

Ruim alles netjes en op de correcte plaats op. Besteed aandacht aan het correct oprollen van kabels en corrigeer als iets niet netjes en correct is opgeruimd.