De Basis
=================================
De uitleg van de werking van een mengtafel is het makkelijkst te begrijpen als dit wordt uitgelegd aan de hand van een analoge mengtafel.

Wat een mengtafel in de basis doet zit in de naam. Het bundelen (mengen) van meerdere signalen tot één signaal, wat uit de boxen komt. Nu is dit vaak niet voldoende aangezien bijvoorbeeld artiesten zichzelf terug willen horen uit hun eigen monitorboxen. Zij willen vaak een ander mengsel (mix) hebben dan wat er in de zaal te horen is.

Naarmate de techniek gevorderd is, zijn er in de loop van de tijd steeds meer functies aan de mengtafel toegevoegd, zoals equalizers, compressors en effecten.

.. image:: /images/mgp32x_front.jpg

Bovenstaand een afbeelding van een analoog mengpaneel met 32 kanalen (24 mono en 4 stereo). Dit is vergelijkbaar met wat we in de Reddingsark gebruiken. Aan de hand van bovenstaand mengpaneel wordt de werking van een mengpaneel uitgelegd.

Per ingangskanaal (zie kader) kan er één geluidsbron aangesloten worden. Voorbeelden van een geluidsbron:

- Microfoon
- Gitaar
- Piano
- Laptop
- CD-speler

Het signaal (van een geluidsbron) is aangesloten via aansluitingen aan de achterzijde (of bovenzijde) van de mengtafel. Niet alle signalen zijn even hard en zullen in volume geregeld moeten worden. Allereerst het ingangsvolume (zogenaamde gain), vervolgens door processing (EQ, compressor etc), daarna via de schuiven (faders) naar de uitgaande kanalen (mixes/aux). Voorbeelden hiervan zijn:

- Boxen voor de zaal (Master / LR)
- Monitorboxen of in-ears zodat artiesten zichzelf horen
- Opnameapparatuur
- Ringleiding

Als je het signaal via pijltjes zou aangeven loopt als het ware vanaf de input (achterin/bovenop de mengtafel) naar beneden via alle draaiknopjes naar de schuif. Onderin aangekomen worden alle signalen gecombineerd en naar rechts geschoven. Vervolgens gaan ze via de masterfader "naar boven", naar de aansluiting achter op de mengtafel naar de speakers.

.. image:: /images/mgp32x-channel-strip-outline.jpg
   :align: right
   :scale: 70

Channel-strip
-------------
Als we dit vertalen naar de knoppen op de mengtafel van bovenstaande afbeelding, hebben deze de volgende functie.

*Geel* (input-instellingen):

- 48v (Phantom Power) is een voeding die bepaalde apparaten / microfoons nodig hebben om te functioneren. (bijv. Di’s en Condensatormicrofoons)
- 26db (pad) is een knop om het binnenkomende signaal te verzwakken. Gebruik dit als de GAIN knop niet voldoende verzwakt.
- GAIN is een regelbare verzwakker. Deze zodanig instellen dat het signaal rond het nulniveau zit.
- /100 (High pass filter / HPF) Hiermee worden alle tonen lager dan (in dit geval) 100hz afgekapt

*Groen* (equalizer):

- Equalizer: Hiermee kunnen hoge of lage tonen versterkt of verzwakt worden. Dit wordt meestal gebruikt om hinderlijke tonen weg te filteren.

*Blauw* (Auxiliaries):

- Hier zijn 4 AUX (Auxiliaries) afgebeeld. Hiermee wordt het signaal doorgevoerd naar bijvoorbeeld een monitor voor een artiest. Door de drukknop wordt het signaal voor de fader (schuif) doorgestuurd in plaats van na de schuif.

*Wit* (Effecten):

- Verzenden van Signaal naar een Effectenapparaat.

*Rood*:

- Pan (Panorama) Hiermee kan het geluid van Links tot Rechts in het stereobeeld gezet worden.
- ON Hiermee kan het signaal aan of uitgeschakeld worden. Als het kanaal is uitgeschakeld wordt het ook niet doorgestuurd naar de AUX.

*Fader en daarnaast*:

- Lampjes die aangeven of er signaal is (groen) en of dat teveel is (rood).
- Dit is de schuif (Fader) waarmee het geluidsniveau van dit kanaal geregeld kan worden.
- PFL (PreFaderListening) hiermee kan via de koptelefoon geluisterd worden wat er op dit kanaal aan geluid binnenkomt.
