Gate
====
Een gate kan gebruikt worden om het signaal uit te schakelen als het onder een bepaald niveau komt. Dit is handig om achtergrondgeluid uit een microfoon te filteren of om rosonatie van een trommel tegen te gaan. Ook wordt het bijvoorbeeld gebruikt om ruis en brom te onderdrukken bij opnames. Als je een gitaarversterker met een microfoon opneemt, stel je de gate dan zó in dat hij nét dicht gaat als de gitarist niet speelt en opent als hij wél speelt. Vaak zit er nog een releasetijd regelaar op, die er voor zorgt dat de gate pas sluit na een bepaalde tijd, bijvoorbeeld 500msec. Als een toon uitklinkt, wordt die op die manier niet "afgeknepen" door de gate, maar de gate gaat pas dicht als de toon echt uitgeklonken is.

.. Attention::
   Gates worden bij live diensten niet vaak gebruikt. Vaak lossen Gates een probleem op wat je op een andere manier beter kunt oplossen. Lukt of kan het op dat moment niet? Een gate is dan een goede workaround.

Instellingen
-------------
De Instellingen voor een Gate zijn erg vergelijkbaar met de instellingen voor een compressor, alleen werkt het systeem net andersom.

.. image:: /images/gate.jpg

- **Threshold** De drempelwaarde, als het signaal lager is wordt het gedempt. De draaiknop voor gate in de super-strip wijzigt deze waarde.
- **Depth** Met hoeveel dB het signaal gedempt wordt.
- **Attack** geeft aan hoe snel de gate geopend moet worden zodra het signaal boven de threshold komt.
- **Hold** De minimale tijd dat de gate open moet blijven nadat het signaal boven de threshold uit is gekomen.
- **Release** hoe snel de gate sluit nadat het signaal onder de threshold komt.

.. Hint::
   Bekijk de volgende video voor een uitleg over gates:

   .. youtube:: XYKszVPOTB8