De Equalizer en het High-Passfilter
===================================
.. sidebar:: Afbeelding

  .. image:: /images/parametric-eq-buttons.png

*Opmerking: Werk alleen maar met de Equalizer als het nodig is. Het meest zuivere is om het geluid niet te bewerken.*

Elk kanaal bezit een eigen Parametrische Equalizer die aangepast kan worden in de SuperStrip. De EQ wordt in- of uitgeschakeld middels de [In]-knop. De Equalizer is in vier kolommen verdeelt. Elke kolom gaat over een andere toonhoogte (Frequentie). De linker kolom over de laagste frequenties, de rechter kolom over de hoogste frequenties. Elke kolom heeft drie draaiknoppen. De onderste (Gain) geeft de sterkte aan. De tonen kunnen hiermee versterkt of verzwakt worden. Met de middelste knop kan de toonhoogte heel precies aangepast worden en met de bovenste knop wordt het bereik geregeld waarop de versterking of verlaging plaatsvind.

.. image:: /images/peq-display.png

De gemaakte aanpassingen worden in het display grafisch weergegeven onder het tabje PEQ nadat op de knop [Processing] is geklikt. De daadwerkelijke parameters staan in de vakjes onder de grafische weergave.

.. sidebar:: Afbeelding

    .. image:: /images/hpf.png

Het HPF (HighPassFilter) staat ook in dit scherm. Een HighPassFilter laat alleen signalen door boven een bepaalde toonhoogte (Frequentie). Deze hoogte kan geselecteerd worden met de draaiknop in de SuperStrip. Ook het HPF wordt in- of uitgeschakeld middels de [In]-knop.

Het HPF kan gebruikt worden om ongewenste lage tonen, zoals het “poppen” van stemmen of het rommelen van een gitaar te verminderen.

..
   cheatsheet: https://www.sweetwater.com/insync/music-instrument-frequency-cheatsheet/