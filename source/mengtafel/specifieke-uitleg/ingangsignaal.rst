Ingangsignaal
====================
Voordat de mengtafel het signaal optimaal kan verwerken is het belangrijk dat het signaal op het goede niveau zit. Om het signaal daar te krijgen gebruik je de volgende instellingen.

Fantoomvoeding (48V)
--------------------
Sommige geluidsbronnen hebben zogenaamde Fantoomvoeding nodig om te functioneren, bijv. een DI of condensatormicrofoon. Dit is voeding die vanaf het mengpaneel via de XLR-kabel naar de geluidsbron gestuurd wordt. Voor deze apparaten moet dit apart ingeschakeld worden. Dit via [Processing], tik indien niet geselecteerd het eerste tabje aan en houd het vakje waarin staat “48V (hold)” een seconde ingedrukt, totdat het donkerrode randje felrood wordt.

Gain afstellen (Pre-amp)
-------------------------
.. sidebar:: Afbeelding

  .. image:: /images/ingangsignaal.png

Niet alle ingangssignalen zijn even hard en zullen in volume geregeld moeten worden. De mengtafel werkt optimaal als het ingangssignaal rond het nul niveau ligt. Het niveau is af te lezen in het display in het eerste tabje nadat op de knop [Processing] is gedrukt.

Wat technische achtergrondinformatie kan je hier vinden: :doc:`gain`

De Gain kan via de draaiknop in de SuperStrip aangepast worden. De knop wordt weergegeven in de gele (of rode) cirkel linksboven in het display. Als de knop helemaal zacht is gedraaid en het volume is nog steeds niet zacht genoeg, tik dan de knop “Pad” in hetzelfde venster. Stel het zo af dat de hardste signalen in het geel, rond de nul liggen.
Vermijd dat signalen in het rood komen (Peaken), dit is ten eerste erg hard, maar zal het geluid ook vervormen.

Nadat het ingangssignaal rond de nul ligt kan het kanaal aangezet worden middels de [Mute]-knop. Schuif daarna langzaam de fader omhoog tot het signaal het gewenste niveau heeft.

.. Tip:: Een video met de achtergrondgedachte achter een goede gain kan je hier bekijken:

   .. youtube:: lel8FZ4wLf8
      :width: 100%