Inregelen
======================
Als de spullen klaargezet worden is het nog niet zo dat meteen alles werkt. Ondanks dat de diensten vaak gelijk zijn is er altijd verschil in persoon en positie waardoor alle apparatuur altijd nog moet worden ingeregeld.

Basisscène terugzetten
----------------------
Om de mengtafel te gebruiken moet worden ingelogd. Klik na inschakelen op “admin” en vul het wachtwoord in. Start de dag altijd met het terugzetten van de instellingen van de mengtafel naar de standaard. Klik hiervoor naast het scherm op :guilabel:`Scenes`. Klik de basisscène aan en klik vervolgens op :guilabel:`Recall`.

Soundcheck
----------------------
Doe een soundcheck om te kijken of alle speakers goed zijn aangesloten en gericht. Dit kan door een liedje aan te zetten en te luisteren of je middenachter in de zaal het geluid van twee kanten hoort komen met een gelijk volume. Hierbij kan je vrijwel in het midden van de speakers kijken. Controleer of het volume overeenkomt met wat de meters op de mengtafel aangeven. Controleer vervolgens of de linker speakers ook goed (links) is aangesloten de muziek met :guilabel:`Pan` naar links te draaien. Als het goed is hoor je dan alleen nog geluid op links. Doe hetzelfde met rechts.

Ga vervolgens door met de kanalen die je gaat gebruiken. Bij een band is het gebruikelijk om een soundcheck te doen waarbij je eerst de instrumenten doet en vervolgens de vocals. Meestal zijn de kanalen ook zo ingericht op de mengtafel. Doe het inregelen per kanaal in deze volgorde:

-	Phantom Power (48v) indien nodig
-	Preamp / Pad
-	Unmute
-	Fader omhoog
-	Faders op andere mixes (monitors/in-ears)
-	High-pass filter
-	Equalizer
-	Gate/Compressor
-	Pan

Rondzingen voorkomen
^^^^^^^^^^^^^^^^^^^^^^
Het geluid gaat rondzingen op het moment dat een microfoon zijn eigen geluid opvangt en weer gaat versterken. Rondzingen kan op verschillende manieren worden voorkomen:

1. Microfoon dichter bij de geluidsbron plaatsen;
2. Speakers verder bij de microfoon vandaan plaatsen;
3. Speakers verder bij de microfoon vandaan richten;
4. Microfoon niet naar de speakers richten;
5. Ander type microfoon gebruiken;
6. Microfoon/speakercombinatie uitringen;
7. Het aantal open microfoons op het podium verminderen.

.. Tip::
   In de volgende video wordt dat iets gedetailleerder uitgelegd.

   .. youtube:: X0sf2ZuQKGM
      :width: 100%

   Om nummer 6 - het uitringen van de microfoon/speakercombinatie - wat verder uit te lichten is het wellicht goed om deze korte gearchiveerde livestream terug te kijken:

   .. youtube:: FoZoZv9IY1Q
      :width: 100%

   Zoals je in de video kan zien, is het makkelijk om gebruik te maken van een RTA / spectrum analyiser. Deze kan je gemakkelijk op je smartphone installeren en is ook te vinden in de mengtafel zelf (:guilabel:`Home` - :guilabel:`RTA`).



