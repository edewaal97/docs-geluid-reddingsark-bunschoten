Opnemen
==============
Op zondagochtend wordt de hele dienst opgenomen. Het opnemen gebeurd voornamelijk om mensen de mogelijkheid te geven de dienst terug te luisteren via de website. Met de standaardinstellingen is het merendeel al ingeregeld en gaat het voornamelijk om het opstarten en splitsen van de opname.

Het opnemen gaat via het opnamedeck wat in de kar van de mengtafel is ingebouwd. Standaard wordt hier een kopie van de mix naar de boxen op aangeleverd. Het geluid wat wordt opgenomen kan je beluisteren via de koptelefoon die zit aangesloten aan het opnamedeck. Check de opname regelmatig via de koptelefoon. Mocht je aanpassingen aan de mix willen maken kan dit via group 1-2. Houd er rekening mee dat de faders op Post-fader zijn ingesteld.

Maak tijdens de opname in ieder geval op de volgende plekken in de dienst een nieuw bestand:

- Voor er gestart wordt met zingen
- Voor de mededelingen
- Bij het avondmaal
- Als er een getuigenis wordt gegeven, ook tijdens de mededelingen
- Bij de zegen

Als je onverhoopt te laat bent met het starten van een nieuwe opname, laat de eerdere opname dan gewoon doorlopen. Het is achteraf makkelijker om ergens een stuk af/uit te knippen, dan om twee opnames aan elkaar te plakken zonder hapering.

Er zijn bepaalde delen die niet opgenomen worden tijdens de dienst. Dit gaat voornamelijk om zaken waarin persoonlijke onderwerpen naar voren komen of zaken waardoor personen in gevaar kunnen komen (bijv. zendelingen in een land met christenvervolging). Zorg dat de opname op 'pauze' staat tijdens het vrij gebed.

Na het inschakelen van het opnamedeck moet het apparaat voorbereid worden op de opname. Klik daarvoor op `record`. Vervolgens zal de knop record rood branden en de knop `ready` oranje. Het apparaat is nu klaar voor de opname.

Klik op `Play` om de opname te starten.
Als er een opname loopt kan een nieuw bestand gemaakt worden door op `record` te drukken. In het display zie je dat de tijd opnieuw begint de lopen en dat er een nummertje bij de bestandsnaam is opgeteld.
Om de opname tijdelijk te stoppen (bijv. bij een lange stilte of bij persoonlijk gebed) klik je op `pauze (ready)`.

Als de dienst is afgelopen wordt de opname definitief gestopt door op `stop` te duwen. Het rode lampje onder record zal uitgaan. Wacht totdat het apparaat klaar is met 'schrijven naar media'. Vervolgens kan het apparaat uitgeschakeld worden en de USB-stick verwijderd om de bestanden te archiveren.



Met de mengtafel
----------------
Sinds de nieuwe mengtafel is het ook mogelijk om een opname met de mengtafel te doen. De opnamemogelijkheden van de mengtafel zijn minder practisch en snel waardoor het eigenlijk allen mogelijk wordt om grotere delen op te nemen.
Net als bij het opnamedeck moet de mengtafel klaargezet worden voor opname. Dit doe je door op `softbutton  6` te duwen. Deze gaat vervolgens rood knipperen. Om de opname te starten klik je op `softbutton 7`. Knoppen 6 en 7 worden vervolgens rood. Het stoppen van de opname kan door op `softbutton 8` te duwen. De lampjes onder knop 6 en 7 gaan uit.
Houd er rekening mee dat er enkele seconden aan het begin en aan het einde van de opname wegvallen. Start de opname dus vroegtijdig en laat de opname nog minimaal 10 seconden doorlopen na het gedeelte wat je op wilt nemen om te voorkomen dat er een stuk wegvalt.
De status kan bekeken worden in het scherm door op `Home` te klikken en het tabblad `Qu-Drive` aan te klikken.


Opname publiceren en archiveren
-------------------------------
De opnames worden gearchiveerd op de NAS. Ook worden de opnames van de preken/bijbelstudies gepubliceerd op de website.