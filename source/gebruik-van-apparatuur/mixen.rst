Mixen
================
Het mixen in de basis is niets anders dan wat het woord zelf aangeeft: Het mengen van geluid.
Het hoofddoel van wat wij doen is om de personen op het podium te ondersteunen door het geluid wat zij produceren te versterken in de zaal. Bijkomend is de opname van de boodschap die zij uitspreken. Dit zorgt betekend dat het niet alleen goed moet klinken, maar ook technisch de volumes op het correcte niveau moeten zitten.

Om dit doel te kunnen behalen is het belangrijk dat je gefocust bent op wat er op het podium gebeurt. Je zorgt dat microfoons en instrumenten tijdig aanstaan en een dusdanig volume hebben dat ze goed te horen (verstaan) zijn, maar ook zeker niet te hard staan.
Het helpt ook als je een idee hebt over wat wanneer gaat gebeuren. Vaak zal er via de mail of in de WhatsAppgroep een draaiboek gedeeld worden.

Geluid
---------
Als we in het woordenboek het woord 'geluid' opzoeken geeft dat het volgende aan: "zich door de lucht voortplantende trillende beweging die door het gehoororgaan waarneembaar is".
In deze definitie komen twee belangrijke aspecten van geluid terug, namelijk de trillende beweging en het waarneembaar zijn. De snelheid van de trilling zorgt voor de toonhoogte van het geluid en wordt in de techniek aangetoond in hertz. Daarnaast moet het geluid waarneembaar zijn. Hieraan zou je het volume van het geluid kunnen koppelen: hoe hard of hoe zacht iets staat.
Een derde onderdeel wat nog aan het mixen toegevoegd kan worden is de positie van het geluid. We hebben het geluk dat we twee oren hebben, waardoor we het een bepaald geluid een positie kunnen geven. Bijvoorbeeld dat een persoon links van ons staat, of juist meer rechts.

Het mixen van geluid is dus voornamelijk om te zorgen voor een goede balans tussen het volume, de toonhoogte en de positie van een geluid in de totale mix. Al deze dingen kan je binnen de mengtafel aanpassen door gebruik te maken van de verschillende tools die je tot je beschikking hebt.

-	Faders (volume)
-	High-Passfilter, EQ (toonhoogte)
-	Gate/Compressor (volume)
-	Pan (positie)

Door gebruik te maken van effecten kan je een soort nieuw geluid creëren wat je toevoegt aan de mix om het wat meer karakter te geven.

Al deze zaken worden in hun eigen hoofdstuk uitgediept.

Volume
----------------
Hoe hard moet het geluid staan? Staat het niet te hard? Dit is iets wat niet gemakkelijk is uit te leggen in de theorie, maar toch vaak een klacht is die we krijgen. Tijdens een gebruikelijke zondagochtenddienst proberen we het volume op het niveau te brengen waar je de zaal nog duidelijk kunt horen meezingen. Het hoeft geen concert te worden waarbij de band volledig overheerst en de zang vanuit de zaal niet meer te horen is.

Kijk al bij het neerzetten of het volume op de speakers staat zoals standaard (één tikje onder een kwart). Dit is het volume waarbij je tijdens de dienst de main fader en de andere faders op de mengtafel rond de nul hebt staan. Als er een grote band speelt is het raadzaam om alle speakers één tikje harder te zetten (op een kwart dus).

Met dit volume op de speakers zou het volume goed uit moeten komen als:

1. Iemand door een microfoon praat,
2. de gain van de microfoon afgesteld wordt waarbij het luidste signaal bij normaal praten net niet in het geel komt,
3. de fader van dat kanaal op nul staat, en
4. de masterfader op nul staat.

Voorafgaand aan de dienst en na afloop willen mensen graag wat praten. Zorg dat na de initiële soundcheck het volume weer wat naar beneden gaat. Zet hiervoor de masterfader 10 à 15 decibel zachter. Als de dienst begint kan je de masterfader waarschijnlijk weer terugschuiven naar de nul en komt daarmee het volume weer op het gewenste niveau.

Cheatsheets
----------------
Voor een aantal geluidsbronnen kan het handig zijn om wat voorgedefinieerde instellingen te hebben. Deze instellingen zijn richtlijnen. Luister vooral goed naar het geluid en controleer of de instellingen het geluid beter maken.

.. toctree::
   :maxdepth: 1

   mixen/drumstel
   mixen/gitaar
   mixen/stemmen