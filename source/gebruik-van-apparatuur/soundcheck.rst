Soundcheck
======================
Als de spullen klaargezet worden is het nog niet zo dat meteen ook alles werkt. Ondanks dat de diensten vaak erg op elkaar lijken, blijft er altijd verschil in personen en hun exacte positie waardoor alle apparatuur altijd nog moet worden gecheckt en ingeregeld.

Basis
----------------------
Doe een soundcheck om te kijken of alle speakers goed zijn aangesloten en gericht. Dit kan door een liedje aan te zetten en te luisteren of je middenachter in de zaal het geluid van twee kanten hoort komen met een gelijk volume. Vanuit die positie kijk je zo goed als recht in beide speakers. Controleer of het volume overeenkomt met wat de meters op de mengtafel aangeven. Controleer vervolgens of de linker speakers ook goed (links) is aangesloten door een geluid met :guilabel:`Pan` naar links te draaien. Als het goed is hoor je dan alleen nog geluid op links. Doe hetzelfde met rechts.

Per kanaal
----------------------
Ga vervolgens door met de kanalen die je gaat gebruiken. Bij een band is het gebruikelijk om een soundcheck te doen waarbij je eerst de instrumenten doet en vervolgens de vocals. Meestal zijn de kanalen ook zo van links naar rechts aangesloten op de mengtafel. Doe het inregelen per kanaal in deze volgorde:

-	Phantom Power (48v) indien nodig [#ingangssignaal]_
-	Preamp / Pad [#ingangssignaal]_
-	Unmute
-	Fader omhoog
-	Faders op andere mixes (monitors/in-ears) [#sends]_
-	High-pass filter [#equalizer]_
-	Equalizer [#equalizer]_
-	Gate [#gate]_ / Compressor [#compressor]_
-	Pan [#sends]_

Rondzingen voorkomen
^^^^^^^^^^^^^^^^^^^^^^
Het geluid gaat rondzingen op het moment dat een microfoon zijn eigen geluid opvangt en weer gaat versterken. Rondzingen kan op verschillende manieren worden voorkomen:

1. Microfoon dichter bij de geluidsbron plaatsen;
2. Speakers verder bij de microfoon vandaan plaatsen;
3. Speakers verder bij de microfoon vandaan richten;
4. Microfoon niet naar de speakers richten;
5. Ander type microfoon gebruiken;
6. Microfoon/speakercombinatie uitringen;
7. Het aantal open microfoons op het podium verminderen.

.. Tip::
   In de volgende video wordt dat iets gedetailleerder uitgelegd.

   .. youtube:: X0sf2ZuQKGM
      :width: 100%

   Om nummer 6 - het uitringen van de microfoon/speakercombinatie - wat verder uit te lichten is het wellicht goed om deze korte gearchiveerde livestream terug te kijken:

   .. youtube:: FoZoZv9IY1Q
      :width: 100%

   Zoals je in de video kan zien, is het makkelijk om gebruik te maken van een RTA / spectrum analyser. Deze is te vinden in de mengtafel zelf (:guilabel:`Home` - :guilabel:`RTA`), maar kan je ook gemakkelijk op je smartphone installeren. (`Android <https://play.google.com/store/apps/details?id=org.intoorbit.spectrum>`_, `Apple <https://apps.apple.com/nl/app/audio-spectrum-analyzer-db-rta/id1281873790>`_)

.. rubric:: Links

.. [#ingangssignaal] :doc:`ingangssignaal`
.. [#sends] :doc:`sends`
.. [#equalizer] :doc:`equalizer`
.. [#compressor] :doc:`compressor`
.. [#gate] :doc:`gate`
