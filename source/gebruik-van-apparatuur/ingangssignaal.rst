Ingangsignaal
====================
Voordat de mengtafel het signaal optimaal kan verwerken is het belangrijk dat het signaal op het goede niveau zit. Om het signaal daar te krijgen gebruik je de volgende instellingen.

Stereo koppeling
-------------------
Als de geluidsbron een stereo signaal betreft, moeten het linker en het rechter signaal gekoppeld worden. Hiermee wordt de gain, alle processing en de faders gekoppeld. Het is hierbij vereist dat het linker signaal op een oneven kanaal zit, en het rechter signaal op het daaropvolgende even kanaal. Selecteer het linker kanaal met :guilabel:`sel`. Klik vervolgens op :guilabel:`Processing` en vervolgens het eerste tabje. Tik op de grijze knop midden onderin het scherm waarin staat :guilabel:`Not Linked`. Selecteer de onderdelen die je wilt linken (waarschijn alles) en tik op :guilabel:`Apply`.

Volg dezelfde stappen om twee kanalen los te koppelen die gelinkt zijn.

Fantoomvoeding (48V)
--------------------
Sommige geluidsbronnen hebben zogenaamde Fantoomvoeding nodig om te functioneren, bijvoorbeeld een DI of condensatormicrofoon. Dit is voeding die vanaf het mengpaneel via de XLR-kabel naar de geluidsbron gestuurd wordt. Voor deze apparaten moet dit apart ingeschakeld worden. Dit via :guilabel:`Processing`, tik indien niet geselecteerd het eerste tabje aan en houd het vakje :guilabel:`48V (hold)` een seconde ingedrukt, totdat het donkerrode randje felrood wordt, alsmede de daar bovenstaande tekst "48V".

.. Danger:: Wees er zeker van dat het goede kanaal is geselecteerd. Fantoomvoeding kan schade veroorzaken als dit aangezet wordt op apparaten die dit niet nodig hebben.

Gain afstellen (Pre-amp)
-------------------------
.. image:: /images/ingangssignaal.png
   :align: right

Niet alle ingangssignalen zijn even hard en zullen in volume geregeld moeten worden. De mengtafel werkt optimaal als het signaal zo hoog mogelijk in het groene gedeelte van de meter valt (bij onze mengtafel rond de nul). Hierbij is het niet erg als incidenteel het signaal in het oranje komt, maar probeer dat te voorkomen. Het niveau is af te lezen in het display in het eerste tabje nadat op de knop :guilabel:`Processing` is gedrukt. Ook kan het signaal afgelezen worden op de meters rechts van het scherm als :guilabel:`PFL` is geselecteerd voor het betreffende kanaal en er verder geen processing (EQ, Gate, Compressor) plaatsvindt.
Houdt rekening met het geproduceerde geluid bij het instellen van de gain. Bij het refrein van een bekend lied tijdens de dienst zal bijvoorbeeld harder geluid geproduceerd worden dan bij een onbekend lied tijdens het oefenen.

Wat technische achtergrondinformatie kan je hier vinden: :doc:`gain`

De :guilabel:`Gain` kan via de draaiknop in de SuperStrip aangepast worden. De knop wordt ook weergegeven in de gele (of rode) cirkel linksboven in het display. Als de knop helemaal zacht (linksom) is gedraaid en het volume is nog steeds niet zacht genoeg, tik dan de knop :guilabel:`Pad` in hetzelfde venster. Vermijd dat signalen in het rood komen (Peaken), dit zal het geluid ook vervormen.

Nadat het ingangssignaal goed staat, kan het kanaal aangezet worden middels de knop :guilabel:`Mute`. Schuif daarna langzaam de fader omhoog tot het signaal het gewenste niveau heeft. Als het goed is zal de fader rond de nul staan.

.. tip::
   De mengtafel kan z'n werk beter doen als het signaal rond de nul ligt. Als dit echter betekend dat de fader erg laag staat (bijv tussen -15 en -20) bij het gewenste volume, kan er alsnog voor gekozen worden de gain naar beneden te draaien en hiermee de fader rond de nul te brengen. Hiermee kan je immers preciezer mixen.

   Als dit bij meerdere kanalen nodig is, moeten misschien de speakers zachter gezet worden, of staat de main fader te hard.

   Dit komt het meest voor bij audiodragers zoals de laptops, telefoons en CD-spelers. Maak deze beslissing niet tijdens de dienst. Zo'n wijziging in Gain heeft ook effect op alle processing (EQ, compressor etc) en de monitor mixes.

.. Attention::
   Voorkom dat de :guilabel:`Gain` na het inzingen aangepast moet worden. Dit heeft meer gevolgen dan enkel het volume in de zaal. Alles in de signaalflow merkt het effect van het aanpassen van de gain. Bijvoorbeeld het geluid wat over de monitorboxen komt, of de afstelling van de compressor.

.. toctree::
   :hidden:

   gain