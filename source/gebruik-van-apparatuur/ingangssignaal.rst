Ingangsignaal
====================
Voordat de mengtafel het signaal optimaal kan verwerken is het belangrijk dat het signaal op het goede niveau zit. Om het signaal daar te krijgen gebruik je de volgende instellingen.

Stereo koppeling
-------------------
Als de geluidsbron een stereo signaal betreft, moeten het linker en het rechter signaal gekoppeld worden. Hiermee wordt de gain, alle processing en de faders gekoppeld. Het is hierbij vereist dat het linker signaal op een oneven kanaal zit, en het rechter signaal op het daaropvolgende even kanaal. Selecteer het linker kanaal met :guilabel:`sel`. Klik vervolgens op :guilabel:`Processing` en vervolgens het eerste tabje. Tik op de grijze knop midden onderin het scherm waarin staat :guilabel:`Not Linked`. Selecteer de onderdelen die je wilt linken (waarschijn alles) en tik op :guilabel:`Apply`.

Volg dezelfde stappen om twee kanalen los te koppelen die gelinkt zijn.

Fantoomvoeding (48V)
--------------------
Sommige geluidsbronnen hebben zogenaamde Fantoomvoeding nodig om te functioneren, bijv. een DI of condensatormicrofoon. Dit is voeding die vanaf het mengpaneel via de XLR-kabel naar de geluidsbron gestuurd wordt. Voor deze apparaten moet dit apart ingeschakeld worden. Dit via :guilabel:`Processing`, tik indien niet geselecteerd het eerste tabje aan en houd het vakje :guilabel:`48V (hold)` een seconde ingedrukt, totdat het donkerrode randje felrood wordt, alsmede de daar bovenstaande tekst "48V".

Gain afstellen (Pre-amp)
-------------------------
.. image:: /images/ingangssignaal.png
   :align: right

Niet alle ingangssignalen zijn even hard en zullen in volume geregeld moeten worden. De mengtafel werkt optimaal als het ingangssignaal rond het nul niveau ligt. Het niveau is af te lezen in het display in het eerste tabje nadat op de knop :guilabel:`Processing` is gedrukt.

Wat technische achtergrondinformatie kan je hier vinden: :doc:`gain`

De :guilabel:`Gain` kan via de draaiknop in de SuperStrip aangepast worden. De knop wordt ook weergegeven in de gele (of rode) cirkel linksboven in het display. Als de knop helemaal zacht (linksom) is gedraaid en het volume is nog steeds niet zacht genoeg, tik dan de knop :guilabel:`Pad` in hetzelfde venster. Stel het zo af dat de hardste signalen net niet in het geel, rond de nul liggen.
Vermijd dat signalen in het rood komen (Peaken), dit zal het geluid ook vervormen.

Nadat het ingangssignaal rond de nul ligt kan het kanaal aangezet worden middels de knop :guilabel:`Mute`. Schuif daarna langzaam de fader omhoog tot het signaal het gewenste niveau heeft. Als het goed is komt dit uit rond de nul.

.. tip::
   De mengtafel kan z'n werk beter doen als het signaal rond de nul ligt. Als dit echter betekend dat de fader erg laag staat (bijv tussen -15 en -20) bij het gewenste volume, kan er alsnog voor gekozen worden de gain naar beneden te draaien en hiermee de fader rond de nul te brengen. Hiermee kan je immers preciezer mixen. Als dit bij meerdere kanalen nodig is, moeten misschien de speakers zachter gezet worden, of staat de main fader te hard.

   Dit komt het meest voor bij audiodragers zoals de laptops, telefoons en CD-spelers. Maak deze beslissing niet tijdens de dienst. Zo'n wijziging in Gain heeft ook effect op alle processing (EQ, compressor etc) en de monitor mixes.

.. toctree::
   :hidden:

   gain