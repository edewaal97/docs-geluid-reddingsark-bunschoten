Onze (digitale) mengtafel
=================================
In grote lijnen hebben digitale mengtafels dezelfde functionaliteiten als analoge mengtafels. Een digitale mengtafel heeft als groot voordeel dat knoppen meerdere functies kunnen hebben. Hierdoor is er minder ruimte nodig voor dezelfde of zelfs meer functionaliteiten. Daarnaast kunnen instellingen opgeslagen en teruggehaald worden.

Bij een digitale mengtafel wordt (in tegenstelling tot een analoge mengtafel) het analoge signaal eerst omgezet naar enen en nullen (digitaal). Alle signalen worden digitaal verwerkt. Op het moment dat de signalen de mengtafel weer verlaten, worden de signalen weer omgezet naar analoog. De verwerking van de signalen gebeurt door een ingebouwde computer.

.. image:: /images/qu-24-indeling.png

Onze mengtafel bestaat uit grofweg 4 gedeelten, de Super-strip (rood), de Channel-strips (groen), de Master-strip (roze) en een algemeen gedeelte (geel). Verderop zullen deze gedeelten dieper uitgelicht worden, maar samengevat heeft elk gedeelte een eigen functie.

De **Channel-strips (groen)** zijn erg vergelijkbaar met de channel-strips op de analoge mengtafel, alleen zijn ze een stuk compacter. Het grote verschil is dat alle knoppen die iets met het signaal doen, verplaatst zijn naar een andere locatie. Daarnaast kunnen de faders een andere functie krijgen als er een andere laag (layer) geselecteerd wordt.

In de **Super-strip (rood)** bevinden zich veel functies die missen in de channel-strip, als we die vergelijken met de analoge tafel. De aanpassingen die met de knoppen in de Super-strip gedaan worden, zijn afhankelijk van het geselecteerde ingangs- of uitgangskanaal.

In de **Master-strip (roze)** bevinden zich alle uitgangskanalen en effecten. Door een mix te selecteren verspringen ook de faders. De faders geven het uitgangsignaal aan van het geselecteerde uitgangskanaal.

In het **algemene gedeelte (geel)** bevinden zich buiten het touchscreen allemaal zaken die niet direct één kanaal of mix betreffen. De functies van de softkeys kunnen in de software worden bepaald.

.. toctree::
   Channel strips (groen) <onze-mengtafel/channel-strips>
   Super strip (rood) <onze-mengtafel/super-strip>
   Master strip (roze) <onze-mengtafel/master-strip>
   algemeen gedeelte (geel) <onze-mengtafel/algemeen-gedeelte>

Hieronder een korte video die een basis overview geeft over onze mengtafel:

.. youtube:: Q9P-Om8UBe4
   :width: 100%


Signaalflow door de mengtafel
---------------------------------
Het signaal begeeft zich via een vaste route door de mengtafel. Hieronder staat de signaalflow in simpele vorm afgebeeld:


..
   _This image is made using Google drawings, the original is located on the drive of egbert.dewaal@dereddingsark.nl

.. image:: https://docs.google.com/drawings/d/e/2PACX-1vQEHQEX3aa7lG2ARuDF1jsFdVOJnueSgjyuq9hITg0DIG9M6A5BWeDFaRG4f5N3mUdKAn8pBIXAdDJz/pub?w=1440&h=1080

De uitgebreide versie van de signaalflow staat in de handleiding van de mengtafel op pagina 89, die kan je hier vinden: :doc:`../overig/handleidingen`