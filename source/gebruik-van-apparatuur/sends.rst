Sends
=====================
Met sends worden eigenlijk simpelweg alle outputs van de mengtafel bedoeld. Een kleine uitzondering hierop zijn de effecten. Dit zijn ook sends, maar worden in een apart hoofdstuk behandeld (:doc:`effecten`).

De sends zijn op de mengtafel terug te vinden aan de rechterkant. Als het lampje in de knop :guilabel:`LR` oplicht, betekend dit dat het signaal van alle faders die op dat moment omhoog staan, naar de main speakers gestuurd wordt. Ditzelfde is ook van toepassing op de mixes, effecten en groepen. Op alle mixes kunnen vrijwel dezelfde aanpassingen gemaakt worden als op de inputkanalen. Het enige verschil is dat een mix geen gate heeft, maar daarentegen wel beschikt over een Grafische Equalizer. Hiermee kunnen heel precies frequenties harder of zachter gezet worden. Dit komt vooral van pas als een monitorbox de oorzaak is van rondzingen.

Pre of Post fader
---------------------
Signalen kunnen naar de mixes gestuurd worden voor of na de faders van de LR mix. Dit noemen we Pre of Post fader. Monitoren gebruiken we vrijwel altijd pre fader. We willen immers niet dat het volume van een zanger in zijn monitorbox zachter wordt als we het volume in de zaal willen verzwakken.

Voor zaken zoals de opname of de ringleiding willen we dit echter wel bereiken. Met deze reden zijn deze kanalen Post fader ingesteld.

Deze instelling kan gemaakt worden door naar de betreffende mix te wisselen en vervolgens de knop :guilabel:`Pre-Fade` (links van de :guilabel:`sel` knoppen) ingedrukt te houden. De kanalen waarvan het lampje in de :guilabel:`sel`-knop oplicht, zijn als pre-fade ingesteld. Om dit te wijzigen druk je simpelweg de :guilabel:`sel`-knop in tijdens dat de knop :guilabel:`Pre-Fade` is ingedrukt.

.. youtube:: ZosqwoSJ7yw
   :width: 100%

Om verwarring te voorkomen maken we geen gebruik van de assign knop.

Mix 1 t/m 4
---------------------
Mix 1 tot en met 4 zijn mono uitgangskanalen. Deze worden gebruikt om onze vier monitorboxen mee aan te sturen.

Mix 5 t/m 10
---------------------
De kanalen 5 tot en met 10 zijn samengevoegd in 3 stereokanalen (5-6, 7-8 en 9-10). In de software functioneren ze echter nog als mono-mixes. Om deze kanalen ook op stereo te laten werken is het van belang om de stereoinputs op alle betreffende mixes te pannen op links en rechts.

.. tip::
   Als een mix gebruikt wordt voor een in-ear monitor is het raadzaam om als extra veiligheid een limiter op de mix te zetten. Dit voorkomt dat een heel hard signaal het gehoor van de betreffende artiest beschadigd. Doe dit door de compressor te activeren en de ratio naar oneindig te draaien. Zet de threshold vervolgens zo dat de compressor net niet geactiveerd wordt bij de luidste signalen.

Grp 1 t/m 4
---------------------
Groepen 1 tot en met 4 zijn bij ons geconfigureerd als twee extra stereo sends. Ze functioneren dus gelijk aan de stereomixes zoals hierboven beschreven. Het verschil is dat ze gebruikt worden voor de opname en dovenlus (ringleiding). Door deze mix te selecteren kan het signaal dus specifiek voor de opname of ringleiding aangepast worden.

MAIN / LR
---------------------
De grootste en meest bekende 'send' is die van de Main Speakers, op de mengtafel LR (links-rechts) genoemd. Het signaal wordt door middel van routing uitgezonden via kanaal 11 en 12 op de stagebox.