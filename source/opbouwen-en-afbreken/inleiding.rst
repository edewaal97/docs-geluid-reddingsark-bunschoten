Inleiding
=========
Bij het opbouwen is het belangrijk dat mensen die afhankelijk zijn van het geluid niet op ons hoeven wachten. Zorg dat je op tijd bent en spreek anderen er op aan als ze niet op tijd zijn. Wanneer ben je op tijd? Het zangteam zal meestal om 9.00 uur willen beginnen met oefenen. Zorg dat (indien nodig) de piano dan klaar staat. Zorg verder dat je genoeg tijd hebt om alles aangesloten te hebben om 9.30u en streef er naar om rond die tijd het testen ook afgerond te hebben. Mochten er nog problemen voordoen, is er nog genoeg tijd om het op te lossen.

Wat moet er aangesloten worden?
-------------------------------
Tijdens de dienst gebeurt er van alles wat te horen moet zijn in de zaal. Al deze zaken noemen we geluidsbronnen. Deze geluidsbron moet opgevangen worden zodat het gemixt kan worden tot één (of meerdere) signalen wat door de boxen uitgestuurd wordt, waardoor het geluid versterkt wordt.

De geluidsbronnen waar wij mee te maken hebben zijn als volgt:

- Zangers
- Instrumenten
- Sprekers
- Audiodragers (Laptop/Telefoon/CD-speler)

Om een geluid zo zuiver mogelijk op te vangen en ruis (van andere geluidsbronnen) te voorkomen is het belangrijk om het geluid zo dicht mogelijk bij de bron te onderscheppen. Alle  geluiden zijn met een microfoon op te vangen. Voor een geluid wat door een digitaal apparaat geproduceerd wordt is het echter vaak logischer om het signaal op te vangen wat het geluid produceerd in plaats van het geluid zelf. Voorbeeld hiervan is een elektrische piano of een laptop.

Nu het opgevangen geluid is omgezet in een signaal, moet het signaal de mengtafel bereiken, waar het gemixt wordt. Vervolgens moet het signaal weer teruggestuurd worden naar het podium waar het signaal weer terug omgezet wordt in geluid door de speakers (boxen). Dit gebeurt over het algemeen door middel van kabels. Om te voorkomen dat er bij een stevige band ruim 30 kabels door de zaal getrokken moeten worden van en naar de mengtafel wordt gebruik gemaakt van een stagebox. Dit is een apparaat wat alle signalen appart van elkaar bundeld  in één kabel en het over die ene kabel verzend naar de mengtafel. Vrijwel tegelijkertijd worden de uitgangssignaal door de mengtafel teruggezonden over dezelfde kabel.
