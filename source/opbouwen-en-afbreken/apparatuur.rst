Apparatuur
======================
Op het podium maken we gebruik van veel verschillende apparaten. Op deze pagina wordt globaal omschreven waar deze apparaten voor dienen en hoe ze aangesloten/gebruikt worden.

Mengtafelkar
----------------------
In de mengtafelkar bevindt zich meer apparatuur dan alleen de mengtafel. Uitleg over de mengtafel zelf staat in de aparte hoofdstukken omschreven (zie menu).

Verder staat alle vaste apparatuur die niet op het podium hoeft te staan in de kar waar ook de mengtafel in staat. Dit is met twee redenen gedaan, bescherming en gebruiksgemak. Om de apparatuur te laten werken hoeven er maar twee dingen aangesloten te worden: voeding en de stagebox.

In het zogenaamde rack in de kar (linkerkant) hangen de ontvangers voor de draadloze microfoons. In principe hoeft hieraan niets aangepast te worden. De schermpjes zijn handig om te zien of er signaal binnenkomt, of dat er problemen zijn tussen de zender en de ontvanger. Problemen die voor kunnen komen zijn: De ontvanger staat op mute (schakelaar bovenop) of de batterij is leeg.

Daaronder het apparaat voor de opname (voor uitleg zie het betreffende hoofdstuk). Onderin hangt een CD-speler / cassettedeck. Let er bij gebruik van de CD-speler op dat het apparaat iets naar achteren is gekanteld en dat de CD niet naar achteren valt tijdens het neerleggen en/of het openen/sluiten van de slee. Als dit toch gebeurd, moet de cd-speler uit het rack geschroefd worden en voorover gekanteld worden, waarna de CD er weer uit vallen.

Links van het rack ligt een rol duct-tape. Achter het rack zitten de aansluitingen voor de apparatuur in het rack en er ligt een kastje voor de ringleiding. Aan de achterwand hangt een houten kistje. Hierin zit wat klein (reserve)materiaal. Rechts van de mengtafel liggen de oplaadbare batterijen voor de draadloze microfoons. Ook ligt er een talkback microfoon. Rechtsachter in de mengtafelkar staat een router, om de mengtafel met een telefoon/tablet op afstand te kunnen bedienen. De WiFi-code ligt op een a4tje tussen de router en de rand van de kar. Dit WiFi-netwerk heeft geen internet. Verder staan er in de kar nog een tweetal lampjes.

Stagebox
-------------------------------
De stagebox is eigenlijk een groot verlengsnoer naar de mengtafel. Alles wat op het podium staat en aangesloten moet worden op de mengtafel, wordt aangesloten op de stagebox. De stagebox heeft wel stroom nodig.

(Main) Speakers
-------------------------------
Door de speakers wordt het geluid versterkt voor de 'bezoekers' in de zaal. Al onze speakers zijn actief, wat betekend dat er geen losse versterker nodig is. Wel betekend dit dat alle speakers moeten worden voorzien van voeding. We hebben 2 tops en 2 subs. Het signaal wordt vanaf de stagebox aangesloten op de subs. Vervolgens worden de tops doorgelinkt aan de subs (input en output boven elkaar). In de tops wordt de rechter input gebruikt. De signaalknop op de meeste speakers staat ongeveer op een kwart van het totaal.

Monitorboxen
-------------------------------
Monitorboxen zijn voor de artiesten om zichzelf of hun eigen instrument te kunnen monitoren tijdens de dienst. Monitorboxen worden aangesloten op de outputkanalen van de Stagebox, verder is er ook voeding nodig. Monitorboxen worden op volgorde neergezet voor de duidelijkheid achter de mengtafel. Van links naar rechts, van voor naar achter.

Piano
-------------------------------
We hebben onze eigen piano in een aparte flightcase zitten, met dezelfde reden als dat we de mengtafelkar hebben: bescherming en gebruiksgemak.

De piano wordt neergezet op de bijbehorende statief. De schroefknoppen van deze statief hoeven maar één slag losgedraaid te worden, daarna kunnen ze een stukje uitgetrokken worden. Voor de stabiliteit moeten de schroeven wel aangedraaid worden voordat de piano er op gezet wordt. Als de hoogte versteld moet worden, moet eerst de piano opgetild worden.

Na het openen van de flightcase moeten er nog een paar dingen aangesloten worden:

* Damper pedaal
* Voeding
* Monitorboxen
* Signaalkabels

DI-box
-------------------------------
Een DI(-box) (staat voor Direct Injection) is een apparaat dat een ongebalanceerd signaal kan omvormen naar een gebalanceerd signaal. Een DI wordt vaak gebruikt tussen instrumenten (bijv. gitaar) en de stagebox. Ook om de audio van een laptop aan te sluiten is een DI nodig. DI's hebben vaak extra functies, zoals een "ground lift" of signaalverzwakker (pad of -..db knop). Door hier gebruik van te maken, wordt het signaal op een correct niveau gebracht en kan ruis of storing onderdrukt/voorkomen worden.