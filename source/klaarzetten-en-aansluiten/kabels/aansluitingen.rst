Aansluitingen
===============================
Bijna al onze apparatuur maakt tegenwoordig gebruik van dezelfde soort kabels. Voornamelijk zal je XLR-kabels tegenkomen en netsnoeren. In sommige gevallen zijn er andere soorten kabels nodig. Hieronder worden de verschillende soorten kabels en aansluitingen uitgelegd en waarvoor ze gebruikt worden.

Enkele kabels die altijd naast elkaar liggen zijn gebundeld, zoals de kabels voor de aansluiting van de top-speakers en de rood-wit-blauwe XLR-kabel voor de zangmicrofoons.

XLR
-------------------------------
Andere benaming: Microfoonkabel

Wordt gebruikt om vrijwel alles aan te sluiten. Bij een XLR-kabel mag je er vanuit gaan dat het om een gebalanceerd monosignaal gaat. Sommige kabels zijn bij ons gebundeld in paren. De kabels zijn dan gelabeld met een rood en een wit stukje tape. Rood duidt rechts aan en Wit is links.

We hebben een aantal lange XLR-kabels. Deze zijn gelabeld met twee geel-groene stukjes tape.

.. image:: /images/kabel-xlr.jpg

Jack
-------------------------------
Andere benamingen: Instrumentkabel, Tip-Sleeve (ts) connector, Tip-Ring-Sleeve (trs) connector, 1/4 inch (6.35 mm) jack.

Een kabel met een TS-connector heeft twee aders, waar maximaal één signaal over kan tegelijkertijd. Een TRS-connector maakt het daarintegen mogelijk om twee signalen over één kabel te versturen, deze kan dan dus gebruikt worden voor een stereosignaal of een gebalanceerd signaal. Een TRS-kabel werkt meestal ook voor een enkel signaal. De kabel op onderstaande afbeelding heeft TS-connectoren, de afbeelding onder 'mini-jack' heeft TRS-connectoren.

Gebruiksvoorbeelden: Een Jack-plug aan het uiteinde van een koptelefoon heeft meestal een TRS-connector. Er is immers een stereosignaal nodig voor de koptelefoon. Een gitaar is meestal maar een ongebalanceerd mono-signaal. Een TS-connector is dus voldoende. In de meeste gevallen zal een kabel met TRS-connectoren echter ook gewoon werken.

.. image:: /images/kabel-jack.jpg

Mini-jack
-------------------------------
Kleine variant van de jack, veel bovenstaande namen worden ook gebruikt met de voorlooptekst 'mini'.
Andere benamingen: 3.5mm (0.14 inch) jack

Gebruiksvoorbeeld: Om een laptop of telefoon aan te sluiten wordt meestal een mini-jack gebruikt. Deze apparaten sturen vrijwel altijd een stereo-signaal uit, een TRS-connector zoals hieronder aangegeven is dus nodig.

.. image:: /images/kabel-mini-jack.jpg

Tulp
-------------------------------
Tulpaansluitingen gebruiken wij niet zo veel meer. Tulpaansluitingen bestaan meestal in paren, rood en wit. Een tulpaansluiting is een ongebalanceerd signaal.

.. image:: /images/kabel-tulp.jpg

RJ45
-------------------------------
Andere benamingen: Netwerkkabel, Internetkabel.

In de Professionele audiowereld gaat dit vaak in combinatie met een Ethercon-connector. Hierdoor wordt de connector meer hufterproof. Deze kabel verbind de mengtafel met de stagebox.

In tegenstelling tot bovenstaande kabels, wordt in deze kabel een digitaal signaal verzonden. Hierdoor kan er veel meer data over één kabel, en is er minder kans op ruis.

.. image:: /images/kabel-rj45.jpg

Netsnoer
-------------------------------
Andere benamingen: Voedingskabel, C13-kabel

.. image:: /images/kabel-netsnoer.jpg

MIDI
-------------------------------
Wordt bij ons gebruikt voor de aansluiting van de ringleiding (voor doven/slechthorenden)

.. image:: /images/kabel-midi.jpg

Speakon
-------------------------------
Wordt bij ons niet meer gebruikt. In de professionele audiowereld wordt deze aansluiting gebruikt tussen versterkers en speakers. Aangezien onze speakers een ingebouwde versterker hebben is deze kabel bij ons niet nodig.

.. image:: /images/kabel-speakon.jpg

Toslink
-------------------------------
Andere benamingen: Otische kabel, SPDIF

Wordt bij ons niet meer gebruikt. Deze kabels zijn erg kwetsbaar omdat het glasvezelkabels zijn.

.. image:: /images/kabel-toslink.jpg
