Monitoren
=====================
Monitoren zijn er voor artiesten, zodat ze zichzelf en de andere artiesten goed kunnen horen tijdens het spelen. Ze staan immers achter de speakers en zullen hierdoor het geluid met een bepaalde vertraging/vervorming horen. Artiesten kunnen gebruik maken van monitorboxen. De laatste jaren zijn in-ear monitoren steeds meer in opkomst. Hierbij hebben artiesten gewoon oortjes in waarop ze het geluid horen wat oorspronkelijk naar de monitorboxen gestuurd werd.

Monitoren kunnen in mono of in stereo aangesloten worden op de mengtafel. In-ears zijn vaak stereo, waar monitorboxen vaak in mono functioneren. De outputs 1 tot 4 zijn mono outputs, waar 5-6, 7-8 en 9-10 stereokanalen zijn (die indien nodig ook mono gebruikt kunnen worden).

Monitorboxen
----------------------------
Monitorboxen zijn beruchte veroorzakers van rondzingende microfoons. Als je hier last van hebt, let dan goed op de plaatsing. Onze Sennheiser E845 microfoons hebben een super-cardioïde richtingskarakteristiek. Dit betekend dat ze voornamelijk geluid opvangen aan de voorkant, maar een kleine bel recht achter de microfoon hebben. Plaats monitoren in dat geval niet recht in lijn met de geluidsbron en de microfoon, maar schuin van voren.

Bij microfoons met een hyper-cardioïde richtingskarakteristiek is dit nog eerder een probleem aangezien deze hier nog gevoeliger voor zijn. Microfoons met een cardioïde richtingskarakteristiek vangen van voren breder het signaal op, maar minder van achteren. Bij deze microfoons werkt het dus weer beter als de monitorboxen direct in lijn staan met de microfoon en de geluidsbron.

.. image:: /images/richtingskarakteristiek.jpg

In-ears
----------------------------
In-ears hebben het voordeel dat de kans op rondzingen volledig wordt uitgesloten. Het nadeel is dat er veel preciezer gemixt moet worden op de in-ears. De artiesten horen wijzigingen in volume duidelijker en het rechtstreekse geluid van andere artiesten namelijk nog veel minder. Bij gebruik van in-ears moet er dus extra gelet worden op het correct doorlopen van de soundcheck.

Ook is het gevaar op gehoorbeschadiging meer aanwezig als er plotseling een signaal erg hard over de monitor komt. Om dit te voorkomen is het een goed gebruik om een limiter op de masteroutput van de in-ears te plaatsen.

Ringleiding
----------------------------
De ringleiding kan worden gebruikt door mensen met een gehoorapparaat. Vroeger werd deze veel gebruikt, maar tegenwoorden steeds minder vaak. De mogelijkheid is er nog wel. De ringleiding is een blauwe kabel die in een ring gelegd kan worden. Door het signaal wat door de kabel gestuurd wordt gaat deze dienen als antenne. Het signaal kan vervolgens opgevangen worden door gehoorapparaten. De kabel wordt aangesloten op de kar van de mengtafel, naast de stroomtoevoer en de aansluiting naar de stagebox. De ringleiding neemt geen extra in beslag.
