Overige inputs
====================
De overige inputs bestaan uit geluidsdragers. In ons geval zijn er eigenlijk drie apparaten waar we mee te maken hebben.

CD-speler
--------------------
De CD-speler zit ingebouwd in de kar voor de mengtafel. Let er bij gebruik van de CD-speler op dat het apparaat iets naar achteren is gekanteld en dat de CD niet naar achteren valt tijdens het neerleggen en/of het openen/sluiten van de slee. Als dit toch gebeurd, moet de cd-speler uit het rack geschroefd worden en voorover gekanteld worden, waarna de CD er weer uit vallen.
De CD-speler zit op de mengtafel aangesloten op de tweede layer, kanaal ST1.

Telefoon/iPod etc
--------------------
Onze mengtafel heeft een speciale aansluiting voor mobiele apparaten, de aansluiting zit boven de koptelefoonaansluiting, rechts naast het scherm. Deze aansluiting zit op de tweede layer op kanaal ST3. Als er een laptop vanuit achter in de zaal gebruikt wordt voor het afspelen van audio kan deze uiteraard ook hier aangesloten worden.

(Beamer)laptop
--------------------
De beamerlaptop staat rechtsvoor het podium. Deze wordt in tegenstelling tot bovenstaande apparaten aangesloten op de stagebox. Het signaal uit de laptop moet eerst omgevormd worden door gebruik te maken van een stereo-DI (zie :doc:`/klaarzetten-en-aansluiten/instrumenten`, hoofdstuk *DI-Box (ongebalanceerd)*). Sluit de laptop aan op de DI (net als altijd, rood is rechts) met een mini-jack naar dubbele jack kabel. Deze ligt in het houten doosje in de kar van de mengtafel.

Sluit vervolgens de DI aan met twee XLR-kabels op de kanalen 23 (links) en 24 (rechts) op de stagebox.
Deze kanalen zijn in de mengtafel doorgelinkt aan ST2 op de tweede layer van de mengtafel. Vergeet niet om 48v (phantom power) aan te zetten op de mengtafel, er wordt immers gebruik gemaakt van een DI die stroom nodig heeft.

.. tip::
   Het komt regelmatig voor dat er ruis zit op de laptop. Dit is meestal makkelijk op te lossen. Controleer allereerst of alle kabels goed aangesloten zijn, vooral bij de jack-pluggen komt het vaak voor dat ze niet helemaal ingeplugd zijn. Een ander veel voorkomend probleem is een 'ground-lus'. Deze kan op twee manieren opgelost worden. Allereerst door het knopje :guilabel:`ground` om te zetten op de DI. De andere optie is om de laptop los te koppelen van het stroomnet en op de batterij te laten werken. Dit is echter geen nette oplossing.