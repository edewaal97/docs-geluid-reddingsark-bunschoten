Overige inputs
====================
De overige inputs bestaan uit geluidsdragers. In ons geval zijn er eigenlijk drie apparaten waar we mee te maken hebben.

CD-speler
--------------------
De CD-speler zit ingebouwd in de kar voor de mengtafel. Let er bij gebruik van de CD-speler op dat het apparaat iets naar achteren is gekanteld en dat de CD niet naar achteren valt tijdens het neerleggen en/of het openen/sluiten van de slee. Als dit toch gebeurd, moet de cd-speler uit het rack geschroefd worden en voorover gekanteld worden, waarna de CD er weer uit vallen.
De CD-speler zit op de mengtafel aangesloten op de tweede layer, kanaal ST1.

Telefoon/iPod etc
--------------------
Onze mengtafel heeft een speciale aansluiting voor mobiele apparaten, de aansluiting zit boven de koptelefoonaansluiting, rechts naast het scherm. Deze aansluiting zit op de tweede layer op kanaal ST3. Als er een laptop vanuit achter in de zaal gebruikt wordt voor het afspelen van audio kan deze uiteraard ook hier aangesloten worden.

(Beamer)laptop
--------------------
De beamerlaptop staat rechtsvoor het podium. Deze wordt in tegenstelling tot bovenstaande aangesloten op de stagebox. Het signaal uit de laptop moet eerst omgevormd worden door gebruik te maken van een stereo DI (zie :doc:`/klaarzetten-en-aansluiten/instrumenten`, hoofdstuk *DI-Box (ongebalanceerd)*). De mini-jack naar dubbele jack kabel ligt in het doosje in de kar van de mengtafel. Gebruik de kanalen 23 en 24 op de stagebox, deze zijn doorgelinkt aan ST2 op de tweede layer van de mengtafel.