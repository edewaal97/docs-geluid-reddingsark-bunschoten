Basis
================================
Bij elke activiteit zal een basissetup neergezet moeten worden. Dit omvat de stroom, mengtafel, speakers en stagebox.

Stroom
--------------------------------
Begin het klaarzetten met het neerleggen van de **stroom**. Leg de twee houten stroomblokjes in de hoeken van het podium. De linker wordt aangesloten in het stopcontact in de traptree van de nooddeur voor het podium. De rechter wordt met een verlengsnoer aangesloten op het linker stroomblokje.

.. Tip:: Als we het over Links en Rechts hebben, kijken we altijd vanuit de positie van de mengtafel.

De mengtafel moet ook van stroom worden voorzien. Gebruik hiervoor de lange haspel. Plug het verlengsnoer in het tweede stopcontact onder dezelfde nooddeur als het stroomblokje. Leg het verlengsnoer langs de zijkant naar achteren en dan parallel aan een rij stoelen naar de mengtafel.

Stagebox
--------------------------------
De stagebox is eigenlijk een groot verlengsnoer naar de mengtafel. Alles wat op het podium staat en aangesloten moet worden op de mengtafel, wordt aangesloten op de stagebox.

De stagebox staat meestal rechtsachter op het podium. De precieze locatie is niet zo belangrijk. Kies een logische plaats afhankelijk van waar de meeste dingen aangesloten moeten worden. Zorg wel dat de stagebox zo min mogelijk opvalt. De mengtafel en de stagebox worden verbonden met de netwerkkabel. Deze kabel zit op een haspel.

.. Tip:: Leg de kabels zo neer dat mensen er niet over kunnen struikelen. Gebruik gaffatape (rol ligt links in de kar van de mengtafel) waar nodig. Leg matten neer op de plek waar veel gelopen wordt. Let verder even goed op bij de nooduitgang, in geval van nood wil je voorkomen dat mensen over de kabels struikelen, een stukje tape kan vervelende situaties voorkomen.

Mengtafel
--------------------------------
De meest ideale plaats voor de mengtafel is middenachter in de zaal. Hierdoor kan het geluid in de zaal goed beluisterd en aangepast worden. Andere voordelen zijn dat er goed zicht is op het podium en dat overleggen en bewegen minder storend is voor de mensen die er voor zitten. Ook ben je toegankelijk voor vragen omdat mensen je weten te vinden.

In de kar van de mengtafel bevind zich een netwerkkabel en een voedingskabel. Links van de  mengtafelkar zit een kleine uitsparing met aansluitingen. Sluit de netwerkkabel en de voedingskabel aan op de bijpassende aansluiting en vervolgens in de haspels. Deze haspels zijn bij eerdere stappen hierboven uitgerold en neergelegd.

Speakers
--------------------------------
Het laatste van de basissetup is het neerzetten en aansluiten van de mainspeakers. De mainspeakers bestaan uit twee tops en twee subs. Zet de subs voor het podium in beide hoeken. Plaats de tops op de bijbehorende statieven op het podium. Zet de statieven zo ver mogelijk naar voren en naar de zijkant.

Sluit de subs met XLR-kabels aan op de stagebox op de outputkanalen 11 (links) en 12 (rechts). Lus vervolgens het signaal van de subs door naar de tops met de gecombineerde voeding-signaal-kabel (herkenbaar aan de blauwe voedingspluggen). Welke aansluiting in de subs gebruikt wordt, maakt niet uit, als de input en output maar boven elkaar zit.

.. image:: /images/qsc-k12-rear-panel-with-notes.jpg
   :width: 50%
   :align: right

Kies bij de tops de aansluiting rechtsboven (zie afbeelding hiernaast). Verder horen de instellingen te staan zoals weergegeven in de afbeelding:

- LF: External sub
- HF: Flat
- Frond LED: Off

De volumes op zowel de tops als de subs staan één tikje onder een kwart. Als er een band speelt, kan het nodig zijn dat de volumes één tikje harder gezet worden.

Richt de tops naar midden achterin de zaal (meestal de plek van de mengtafel). Hoe de subs precies gericht staan, maakt voor het geluid niet zo veel uit.

In principe staat nu de basis. Bovenstaande is in alle situaties nodig, bij een dienst zonder zang, maar ook als er een volledige band speelt. Er moeten nu nog wel zaken aangesloten worden zodat er iets is om te versterken, zoals microfoons, instrumenten, andere geluidmakers en ook monitoren voor de artiesten.

Schema aanluiten inputs en outputs
-------------------------------------
Het aansluiten is schematisch weergegeven in onderstaande tekening:

..
   _This image is made using Google drawings, the original is located on the drive of egbert.dewaal@dereddingsark.nl

.. image:: https://docs.google.com/drawings/d/e/2PACX-1vSMmPuFR9kQR3ctHsHOpxiv6Aq0U1jqKj_kGtOWGU1q17d7UT-i88oU_4s12I1W1GpmqcaGzQVV9F4d/pub?w=960&h=720

Inschakelen, uitschakelen en opruimen
--------------------------------------
Bij het inschakelen is het van belang dat eerst de mengtafel en de stagebox worden ingeschakeld. Als deze zijn opgestart (lampje ready brand op de stagebox) en de speakers zijn aangesloten zoals hierboven omschreven, mogen de speakers ook daadwerkelijk worden ingeschakeld.

Bij opruimen geldt eigenlijk hetzelfde als bij het inschakelen, alleen dan andersom. Bij het opruimen moeten eerst de speakers worden uitgezet, voordat de stagebox en de mengtafel afgesloten worden. Sluit de mengtafel eerst af, voordat de stroom er af wordt gehaald.

.. danger::
  Als deze volgorde niet wordt aangehouden, kan het voorkomen dat apparatuur beschadigd raakt.

  - Speakers als laatste aan, en als eerste uit (voorkom een knal).
  - Mengtafel afsluiten voor het afkoppelen van de stroom.